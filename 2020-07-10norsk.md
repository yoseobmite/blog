---
author:
  name: "Yoseobmite"
date: 2020-07-10
linktitle: klartale new
type:
- post
- posts
title: klartale new
tag: markdown
weight: 10
thumbnail: "img/placeholder.png"
---

## Raja vil be om en vurdering av planen for bredde-idrett
## Mange vil at også andre enn topp-idretten skal få drive med sport. Fredag hadde flere idrettsledere et møte med kulturminister Abid Raja.


### Abid Raja møtte lederne i både Norges Idretts-forbund og Norges Fotball-forbund fredag. De snakket om hva som må til for å starte opp mer av idretten igjen. Den har vært stengt for å hindre smitte av korona.

Raja fikk se en plan fra fotball-forbundet. Den sier hva de vil gjøre for å hindre smitte, samtidig som at flere skal kunne spille fotball.

– Jeg skrev i et brev til idretten at de måtte lage en plan for å starte opp igjen. Jeg har fått den nå. Den skal jeg sende videre til helse-myndighetene. Det er som skal vurdere den. Så skal de si hva som er mulig å få til uten at det kan føre til mer smitte, sier Raja til nyhetsbyrået NTB.

>__Les mer__: Ber om at det blir åpnet for breddefotball fra 1. august

Han sier det var et bra møte.

– Jeg føler at jeg og Berit Kjøll og og Terje Svendsen har gode møter. Det har vi hatt hele tiden. Møtet i dag var også bra. Jeg er glad for å høre at idretten vil jobbe sammen med oss og at idrettens ledere tar sitt samfunns-ansvar, sier Raja.

Han sier at det neste møte mellom dem tidligst blir 10. august. Da kan også helseminister Bent Høie være med. Raja sier at det er helsemyndighetene som skal vurdere om det kan bli åpnet for bredde-idrett.

Det skal de få bestemme uten at han skal legge press på dem, sier han. Men han skal be de se på saken en gang til.

>__Les også__: Åpner for at barn og unge kan spille kamper

Det er Terje Svendsen glad for. Han er president i fotball-forbundet.

– Vi har tatt ansvar. Og vi er klare til å ta mer ansvar. Det har vi gjort med å lage en plan for hvordan vi kan få i gang bredde-idretten igjen, sier han til NTB. Svendsen er glad for at Raja vil se på planene, og sende det videre til helse-myndighetene.

Han forklarer at de også har laget et opplegg som gjør at klubbene kan lære hva som skal til for at de kan åpne på en trygg måte. Han håper dette kan gjøre at det går raskere å få igang bredde-idretten igjen. 

>__Les også__: Mer penger til idrett, frivillighet og kultur

Raja gjentok at det handler om andre ting enn vond vilje. Han sier at han gjerne skulle åpnet mest mulig, så fort som mulig. Han sier dette handler om all idrett, og at rådene har vært å vente. 

– Vi åpner for næringsliv, kollektiv-trafikken og reiseliv. Vi vil se hvordan det går først. Vi har ingen vaksine eller behandling som vi vet virker mot korona, sier Raja.